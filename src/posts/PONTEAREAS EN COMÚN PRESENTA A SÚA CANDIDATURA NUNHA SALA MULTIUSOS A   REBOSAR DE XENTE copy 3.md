---
title: PONTEAREAS EN COMÚN PRESENTA A SÚA CANDIDATURA NUNHA SALA MULTIUSOS A
  REBOSAR DE XENTE
description: A coalición, encabezada por Manoel Ucha e Patricia Pardo, contou co
  apoio de Eva Solla e David Bruzos, nunha presentación que encheu a sala
  multiusos do Auditorio Reveriano Soutullo
author: Ponteareas en Común
date: 2023-04-01T22:00:00.000Z
imagenPrincipal: /static/img/whatsapp-image-2023-04-02-at-09.13.06-1.jpeg
tags:
  - left
  - center
  - right
---
![Presentación Ponteareas en común ](/static/img/whatsapp-image-2023-04-02-at-09.13.06-1.jpeg)

A candidatura de Ponteareas en común está formada por persoas procedentes dos movementos sociais, apostando deste xeito por conectar o traballo social de base coas institucións, algo fundamental no traballo cotiá deste espazo político. Ambas organizacións deron a coñecer as persoas que conforman a lista electoral e que está formada por perfís moi diferentes, co propósito común de traballar pola mellora das condicións de vida das persoas e o coidado do entorno. Este espazo político pulará pola recuperación dos servizos públicos privatizados, como a xestión da auga,  a democratización da xestión municipal e a aposta pola igualdade real entre mulleres e homes colocando a vida e os coidados no centro. 

Manoel Ucha, candidato á alcaldía declara que *“Temos as mellores persoas para representar ás xentes do común. Temos ilusión, talento e capacidade de traballo para defender un programa de goberno construído grazas a participación de decenas de persoas. O vindeiro 29 de maio comezará unha nova etapa en Ponteareas, no 2015 conseguimos botar á dereita e no 2023 conseguiremos implementar políticas de esquerda real”.*



![](/static/img/whatsapp-image-2023-04-02-at-09.13.05-2.jpeg.webp)



Tras Manoel Ucha e Patricia Pardo, a lista segue con Pilar Ferreiro, Lino Costas, Jonathan Martínez e Melca Ruiz. No posto número 7 e 8, aparecen Anxo Saborido e Vanesa Martínez respectivamente, no 9 Mario Lago, o que foi concelleiro súmase a este espazo coa idea clara de sumar polo ben común. No posto número 10 aparece Lucía Cantalapiedra, activista social e muller comprometida co dereito a unha vivenda digna. A candidatura continúa con persoas moi novas e comprometidas co dereito a unha cultura e ocio diverso como Mateo Gómez e Anxo G. Teixeira e a profesora e activista social, Saínza González. A lista complétase coas activistas sociais Puerto Urbieta, Borja Rodríguez, as militantes María Hidalgo e Rosalía Areal, a profesora do IES Val do Tea Lourdes Ferreiro, o militante sindical Alberto López e con Sabela Rodrígues, muller de 24 anos licenciada en Belas Artes. Pechando a candidatura, aparece Pablo Fernández, experto en mobilidade e desenvolvemento urbano sostible, membro da coordinadora local de Esquerda Unida e militante cunha longa traxectoria activista.

Ponteareas en común presentou este sábado, nunha sala multiusos chea ata a bandeira, unha candidatura comprometida cos dereitos dos e das traballadoras, que vai colocar todo o seu talento, experiencia e traballo na construción dunha vila que non deixe a ninguén atrás. O 15 de abril ás 19h, presentará o seu programa de goberno na Casa Cultural de Angoares, nun acto que debuxará as liñas políticas acordadas durante meses nas xuntanzas programáticas. 

Patricia Pardo indicou que *“Sigo en política porque en Ponteareas en común, e nas organizacións que a conforman, atopei das mellores persoas que coñecín na miña vida, dispostas a traballar dende a honestidade. Temos o compromiso de que imos traballar pola xente do común e tede o convencemento que non imos defraudar”.*

![](/static/img/whatsapp-image-2023-04-02-at-09.13.05-5.jpeg.webp)